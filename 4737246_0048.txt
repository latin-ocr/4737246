Braniss‚ virum clarissimum tunc hujus ordinis decanum. Anno
autem LV h. s, in eas rei familiaris augustias incidi, ut verno
hujus anni tempore ad curam privatae liberorum disciplinae
suscipiendam cogerer apud Wandel, virum humanissimum qui
sacerdotium gerit in pago Wirschkowitz in regione Miliciensi
sito. Quo munere per quindecim menses perfunctus ad almam
Viadrinam redii ac denuo studiis philologieis toto animo me
dedi. Scholis interfui philologieis, historicis, theologicis apud
viros illustrissimos:

Ambrosch, Bittner‚ Braniss‚ Friedlieb, Elvenich, Haase,
Kahlert, Reinkens‚ Rossbach, Roepell‚ Ruckert‚ Ritter, Stern.

Mox vero eadem causa, qua antea eram distractus a
continuis studiis, commotus, ab Hugone de Hohenlohe‚ sere· ⁸
nissimo principe accitus suscepi scholam privatam administran-
dam, in qua liberalitate illius principis Slawentzitzii su-
stentata pueri puellaeque eorum, quos princeps ille cuidam
muneri praeposuit, erudiuntur.

Quamquam vero studia mea mecum rusticabantur iisque
dabatur, quodcumque mihi supererat otium a munere educandi
et tot tantisque officiis et curis distentus eram, ut perexigua
temporis pars ad studia privata mihi relinqueretur, tamen
hunc fructum studiorum meorum arbitrio virorum doctissimo-
rum subigere conatus sum.

