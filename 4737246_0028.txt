18

 

mox desiderat et clementer admotis adquiescit“ V, 16, 71.
quam ob rem tempus optimum doloris remedium nominat.
Similem perturbationem sollicitudinemque animi Plinius
percepit e morbo Titi Aristonis Ι, 22 et Fanniae uxoris He-
lvidii, quus castitatem, sanctitatem gravitatem, constantiam
praedicat ep. VII, 19, e morte Helvidiarum sororum „quae
a partu decesserant“‚ quanto angore affectus est de sorte in-
fantium, „qnae parentibus statum et dum nascebantur, orbatae
erant“, de maritis, de patre illarum IV, 21. Parem dolorem
excitavit mors Julii Aviti, qui procul a suis mortem obierat
V, 21, 33 et valetudo Passenni Paulli lx, 223 quam praecla-
rum exemplum nobis praebet et doloris et grati animi simul-
que admirationis ep. 1, 12, in qua de morte Corellii Rufi
„per inediam arcessitam“ refert. Quid? noune putandum est,
talem praeclaram misericordiam talemque animi mollitiam or·
tam non esse nisi in viro ingenii humanissimi morumque
honestissimorum, quae quidem virtutes talem naturam bonam
integramque et alere et excolere et efficacem reddere possint?
Nulla autem malevolentia, obtrectatione invidia animus
Plinii suffusus videtur fuisse; nullum enim vestigium horum
vitiorum, omnibus etiam scriptis pervestigans, invenies, multa
autem, ex quibus satis constet, ipsum maximam laetitiam sem-
per percepisse e felicitate et rebus aliorum secundis, quod
ipse conformat his verbis: „Neque enim ego, ut multi, invi·
deo aliis bono, quo ipse careo, sed contra sensum quendam
voluptatemque percipio, si ea, quae mihi denegantur, amicis
video superesse.“ I, 10, 12, Quanta animi magnitudo, qua
nostram ipsorum voluptatem augeamuS, fontesque aegrimoniae
et sollicitudinis ex invidia ortae in fontes gaudii laetitiaeque
convertamus! Atque etiam ne voce quidem „invideo“ uti
voluit 11, 8, putabat enim pravum malignumque esse, non ad-
mirari homines admiratione dignos, quia vel aequales essent
vel iis idem finis, qui sibi ipsi, esset propositus cf. I, 16, 9.
Sine ulla invidia summis laudibus effert viros, qui eodem .
mirabili litterarum studio, quo ipse, incensi, pares honores,
paria laudis insignia paria ornamenta captabant, quorum stu-
dia praedicabat, admiratione exornabat, quibusque ⁸iustam et
debitam laudem attribuebat. Videamus quae ep. Ι, 10 de
Euphrate philosopho, Ι, 16 de Pompejo Saturnino causidico,
11, 3 de Isaeo oratore, quem audire tanti fecit, ut ,,α’φιλό-
καλον, inlitteratum iners ac paene etiam turpe esse putaret,“
si occasione data, juvenes consuetudine ejus non uterentur;

