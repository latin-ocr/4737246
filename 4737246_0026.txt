16

 

verum etiam simultates pro filiis fratris illius Maurici tam
aequo animo subire, quam parentes pro suis“ 11, 18.

Quoties vero causas amicorum egerit, e multis epistolis
cognosci potest VI, 12, Ι, 18. VII, 15. aliisque3 gaudebat
enim suscipere causas amicorum aut destitutas aut ad exem-
plum pertinentes, destitutas „quod in illis maxime et constan-
tia agentis et humanitas cerneretur, ad exemplum pertinentes,
quia plurimum referret, bonum an malum (exemplum) indu-
ceretur“; nec defuit claris et illustribus quibus gloriam fa-
mamque augeri posse putabat cf. VI, 29, 1 et 6.

Aliud vero idque maxime conspicuum exemplum comitatis
gratique animi Plinius nobis affert ep. ΙΙΙ, 11. Artemidorum
enim philosophum et magistrum summo ipsius periculo facul-
tatibus suis adjuvit, quum praetor, qua re notabilius et peri-
culosius hoc erat, ad illum virum Domitiano principi maxime
suspectum ct invisum adiret ejusque fortunae tenuitatem pe-
cunia, quam ipse mutuatus erat, sublevaret „mussantibus mag-
nis quibusdam et locuptetibus amiciS.“ Et hoc fecit, quum
jam septem ipsius amici aut occisi aut relegati essent quum-
que circa eum „jactis fulminibus quasi ambustus ipsi quoque
impendere idem exitium certis quibusdam natis auguraretur“
III, 11, 3. Nec tamen hoc gloriae sibi imputavit sed flagi-
tium tantum se effugisse credidit.

Praestititne tantum officia? Immo vero obtulit ea3 magna
enim cum facilitate et comitate Corelliae Hispullae viduae,
patre mortuo, ultro pollicitus est, se quantum in se foret, eni-
surum esse, ut filius ejus honestis artibus imbueretur ita „ut
majoribus suis clarissimis similis fieret semperque recordaretur,
quae nomina et quanta sustineret, quibusque imaginibus one-
raretur.“ ΙΙΙ, 3; alia huJus rei exempla invenimus VI, 9
et IV, 17.

Quid igitur mirum, quod Plinius illis negotiis plerumque
frigidis quotidianis ut maximis ita molestissimis, quibus ani-
mus et a studiis avocaretur et comminueretur, districtus (I, 10)
et defatigatus exclamabat „se jam pridem nescire, quid esset
otium, quid quies, quid denique illud iners quidem jucundum
tamen, nihil agere, nihil esse“ VIII, 9, 1; quod querebatur:
„nunquamne hos artissimos laqueos, si solvere negatur, ab·
rumpam! Nunquam puto. Nam veteribus negotiis nova ad-
crescunt, nec tamen priora peraguntur, tot nexibus, tot quasi
catenis magis in dies occupationum agmen extenditur“. II,
8, 2, quod tanto desiderio conflagrabat strepitum istum

