36

 

nihil e libertate nihil etiam e jactatione decerperet“ VIII,
34, 3. Absit superbia, asperitas, Nee timueris contemptum«.
An contemnitur, qui imperium, qui fasces habet nisi humilis
et sordidus et qui se ipse primum contemnit? Male vim suam
potestas aliorum contumeliis experitur, male terrore veneratio
adquiritur longeque valentior amor ad obtinendum quod velis
quam timor. Nam timor abit, si recedaS‚ amor manet, ac
sicut ille in odium, hie in reverentiam vertitur.“ (ibidem 6.).
Nonne hae sententiae sunt dignae, quibus omnes quusvis sae·
culi viri, quibus retum publicarum administratio commissa est,
utantur?

Ac si haee quae de vita ingenio moribus Plinii enarra-
vimus reliquaque omnia quae ad laudem ejus augendam
amplius proferri possunt, „uno velut fasce complectimur“ (III,
9, 9), illud in summa dixisse sufficiet, illum virum excellentis
ingenii magnitudine ornatum et praestantissimis ingenii facul-
tatibus praeditum laude liberalitatis, comitatis, clementiae, in-
tegritatis vitae, sanctitate morum, fidei erga amicos, constan-
tiae in summa etiam temporum iniquitate, summae honestatis
pietatisque erga deos floruisse, maximam admirationem actio-
nibus et libenter susceptis et plerumque prospere peractis,
epistolis orationibus aliisque scriptis quae ut fide et veritate
insignia, ita beatissima subtilitate et ingenii ubertate confecta
sunt, non solum aequalium sed etiam posterorum sibi compa-
ravisse denique ex omni parte dignum esse, qui summis et
illustrissimis viris adnumeretur, quorum memoria tamdiu flore-
bit, quamdiu litterae florebunt.

