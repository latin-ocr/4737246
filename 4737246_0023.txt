13

 

paratum, ut antiquiora benificia subvertas, nisi illa posteriori-
cus cumules3 nam quamlibet saepe obligati, si quid unum ne-
ges, hoc solum meminerunt, quod negatum est·“

Amicis vero plurima condonavit: Romatio Firmo, muni-
cipi et contubernali ad implendas equestres facultates trecenta
milia nummum donavit ea sola conditione, ut dignitate illa,
ut a se data modestissime uteretur Ι, 19, 2. Metilium Cri-
spum, municipem, cui ordinem equestrem Jam antea compa-
raverat, proficiscentem quadraginta milibus nummum ad in-
struendum se ornandumque adjuvit, VI, 25, 3„ dedit Valerio
Martiali viaticum III, 21, 2., donavit nutrici agellum pretio
centum milia nummum, filiam Quintiliani magistri, nupturam
dote quinquaginta milium ornavit verituS, ne majus donum
verecundia recusaretur. VI, 32, 2. Calviniae, filiae amici,
nubenti in dotem centum milia dedit praeter aliam summam,
quam jam antea de suo solverat Π, 4, 2; remisit negotiato—
ribus, qui vindemias emerant, ne in fructuum calamitate maius
damnum facerent, magna facilitate magnam partem pecuniarum
debitarum VIII, 2.

Praeclarissimum vero exemplum liberalitatis praestitit
Plinius Comensibus, qui quum schola publica- carerent, liberos
erudiendos Mediolanum mittere coacti erant. Qua re commo-
tus et liberos nullo alio loco ,iucundius morari, quam in pa-
tria aut pudicius contineri quam sub oculis parentium aut mi-
nore sumptu quam domi ratus, patriae „quasi filiae vel pa-
renti“ (IV, 13, 5.) tertiam partem pecuniae ad scholam in-
stituendam necessariae praestitit, veritus, ne si totam dedisset,
„hoc munus quandoque ambitu corrumperetur“; cui periculo
eo mederi studebat, ut parentibus quasi fundatoribus scholae
Jus praeceptorum conducendorum relinqueret: „nam qui sor-
tasse de alieno negligentes certe de suo diligentes erunt da-
buntque operam, ne a me pecuniam non nisi dignus accipiat,
si accepturus et ab ipsis erit.“ IV, 13, 8. Quanta vero summa
hujus pecuniae fuerit, apparet ex ep. V, 7, 3, ubi dicit,
se patriae de suo sestertium (se)decies jam contulisse. Quin
etiam, quum a Saturnino heres factus, qui Comensibus pro
quadrante praeceptionem quadringentorum milium dederat,
quod ex Romanorum legibus irritum erat, hanc pecuniam a
Comensibus reposcere posset, tamen voluntatem defuncti plu-
ris aestimans quam jus, illam hereditatem iis condonavit. (ibid.)
Et praeter haec beneficia aliud quoque donum municipibus
praestitit. Munificentiam enim divi Trajani imperatoris imita-

