 

35

 

nomen eripere durum, ferum, barbarum est.“ VIII, 34, 4.
„quid libertate pretiosius ?“ Porro quam turpe si libertas ser-
vitute mutetur ?·‘ eod. loco. 8. Nec contentus fuit Plinius
eloquentia et ratione, qua artes litteraeque ingenua-e illis tem-
poribus, quippe quae studiis liberalibus iniquae essent, coleren-
tur, sed ut erat pristinae illius conditionis liberae civitatis
reducendae cupidus, ita studia litterarum, quatenus fieri posset,
eadem esse voluit, quae republica florente valuerant3 itaque
ipse „stultissimum esse“ ratus, „non optima quaeque ad imi-
tandum proponere“ I, 5, 13, Ciceronem Demosthenem alios-
que viros litterarum laude florentes imitari studuit. At haec
Plinius non fecisset, nisi omnium rerum, quibus pristinae rei-
publicae memoria servari posset, amantissimus fuisset, sed ab·
jecta omni libertatis cupiditate id tantum egisset, ut quae-
cumque animos principum irritabiles veteris liberae civitatis
commonere possent, evitaret.

Praeterea vero perfacile cognoscendum est, qua religione,
qua fide et diligentia Plinius muneribus et officiis ipsi com·
missis perfunctus sit, et e panegrieo 95, ubi testimonii men-
tionem facit, quod a senatu propter quietem in tribunatu, mo-
destiam in praetura, constantiam in causis agendis impetra·
verat et ex epistola Trajani X, 62: „manifestum est, mi
Secunde carissime, nec prudentiam nec diligentiam tibi defuisse
circa istum lacum (in Nicomedensium finibus cf. X, 51.)
quum tam multa provisa habeas ........ elige igitur id quod

praecipue res ipsa suaserit.“
Diligentissime enim excutiebat impendia, reditus, debito-

res urbium provinciae suae cf. X, 17 et 47 ; consulebat neces·
sitatibus provincialium cf. X, 23, 33. 37. 39. 41. 43. 61.
70. 79. 90. 98. 108, studiose inserviebat commodis singulo-
rum a quibus appellabatur cf. X, 58. 81. 106. 110; certio-
rem faciebat Trajanum de meritis eorum, quibus praefectus
erat eosque imperatori commendabat ut eos vel ad majores
honores proveheret vel gratia ornaret, cf. X, 26, 85. 86. 87.
Nonne igitur putemus Plinium, virum ,iustitiae et aequitatis
tenacissimum eadem praecepta et regulas, quae alios docuisset
quaeque apud ulios praedicasset, sibi ipsi praescripsisse, ex
quibus officiorum partes sustineret? Tironem enim amicum
laudabat, quod eum modum tenebat, „ut discrimina ordinum
dignitatemque custodiret, quae si confusa, turbata, permixta
essent, nihil esset ipsa aequalitate inaequalius“. IX, 5, 3.
Maximum exorabat: ‚,caveret, ne quid ex cujusquam dignitate,

