17

 

inanemque discursum negotiorum publicorum et molestos labo-
res relinquendi seque ad verum secretumque μουσεῖον, ad
rusticationem recipiendi studiisque vel otio tradendi? Atta-
men ut in hac comitate et affabilitate officiorum praestando-
rum permaneret, exhortabantur Plinium vel exempla virorum
clarissimorum, ut Spurinnae, „quem laborum, quibus contine·
retur et solatium et exemplum sibi esse ipse testatur in ep.
ΙΙΙ. 1, 11; vel praecepta philosophiae, quae praecipiunt
„nulla studia tanti esse, ut amicitiae officium deseratur“.
(VIII, 9, 2.) et „hanc philosophiae et pulcherrimam quidem
partem esse, agere negotium publicum, cognoscere, judicare
promere et exercere ,iustitiam quaeque ipsi (philosophi) do-
ceant in usu habere“ I, 10, 10, quodque et reipublicae suae
negotia curare et disceptare inter amicos laude dignissimum
putabat. VII, 15, 2.

Quam facile ad misericordiam permovebatur! Res enim
adversae amicorum, mors, aegritudo etiam servorum, petitiones
honorum omues denique calamitates amicorum curam solli-
citudinemque summopere injiciebant Plinio. Talis vero naturae
bonitatis animique mollioris documenta complura invenimus
in epistolis Plinii. Quanto enim dolore et moerore affectus
est morte filiae Fundani amici, quibus laudibus effert virtutes
qius, quo magis dolor excitetur3 quam praeclare hunc dolorem
exprimit his verbis: „Non possum exprimere, quantum animo
vulnus acceperim, quum audivi, Fundanum ipsum, ut multa
luctuosa dolor invenit praecipientem, quod in vestes, marga-
rita, gemmas fuerat erogaturus, (nuptura enim fuerat illa»,
hoc in tus et unguenta et odores impenderetur-⁴⁴, V, 16, 7.
Quam amice et fideliter excusatum vult patrem, qui omnibus
aliis rebus posthabitis, luctui nimis indulgebat. „Ignosces‚
laudabis etiam, si cogitaveris, quid amiserit. Amisit enim
filiam quae non minus mores ejus qnam os vultumque refere-
bat totumque patrem mira similitudine exscripserat“, Eadem·
que animi mollitia commotus exhortatur Marcellinum amicum,
ut si quas ad Fundanum de suo dolore tam justo litteras
missurus esset, „meminerit adhibere solatium non quasi casti-
gatorium et nimis forte, sed molle et humanum“. Quam
praeclare cognitam habebat Plinius naturam hominis, vel usu
ipso, vel sua ipsius humanitate et molli animo edoctus, quum
in hac epistola profert haecz „ut crudum adhuc vulnus me-
dentium manus reformidat, deinde patitur atque ultro requi·
rit, sic recens animi dolor consolationes rejicit ac refugit,

3

