12

 

sulto sapienterque collatis beneficiis felicitatem afferre, alios
consilio, auctoritate, commendatione, studiis, suo ipsius com-
modo interdum neglecto, adJ’uvare posset, qui virtutem hone-
statemque cujuscunque laudabat, praedicabat, provehebat,
nulla invidia aut malignitate suffusus, ad officia praestanda
promptissimus, sibi implacabilis, peccantibus exorabilis, malitiae
et nequitiae fortiter obluctans, optimus maritus, benevolen-
tissimus paterfamiliae, fidelissimus et gratissimus amicus, ma-
ximae temperantiae et frugalitati indulgens, orator elegans et
copiosuS, liberae civitatis amicus principatui reconciliatus, qui
denique operibus ad summam elegantiam conformatis eximiam
laudem omnium temporum sibi peperit.

De vestigiis vero et argumentis jam quaeramus, e quibus
ingenium Plinii maxime eluceat, atque primum quidem dc
liberalitate agamus, quae quanta et quam admirabilis fuerit,
mox intelligemus Antea vero statuendum mihi esse censeo,
quibus causis permotus Plinius tam liberalis fuerit. Et
fuerunt illae causae vel amor amicorum et cura facultatum
ipsorum, vel misericordia e calamitatibus aliorum percepta,
vel grata beneficiorum acceptorum memoria. Ipse autem de-
lineat rationes agendi pluribus locis; legimus enim ep. IX,
30: „Volo enim eum, qui sit vere liberalis, tribuere patriae,
propinquis, affinibus, amicis, sed amicis dico pauperibus, non
ut isti qui potissimum donant iis, qui donare maxime possunt.
Hos ego viscatis hamatisque muneribus non sua promere puto,
sed aliena corripere. Sunt ingenio simili, qui quod huic do-
nant, auferunt illi famamque liberalitatis avaritia petunt. Pri-
mum est autem, suo esse contentum, deinde quos praecipue
scias indigere sustentantem foventemque orbe quodam societa-
tis ambire. Quae cuncta si facit iste, usquequaque laudan-
dus est, si unum aliquid, minus quidem laudandus tamen.“
Conferatur cum hoc loco, quod de prava liberalitate Domitiani
dicit in paneg. 43 extr. Alio vero loco praecipit: „oportet
privatis utilitatibus publicas, mortalibus aeternas anteferre,
multoque diligentius muneri suo consulere quam facultatibus*
VII, 18, 5. „vinci in amore turpissimum“ putabat IV, l, 53
illud „egregium duxit, Maximam tam facilem, tam liberalem
in praestandis beneficiis esse“ VI, 34, 2. Nec impetu quo-
dam et inconsulto ad illam liberalitatem trahebatur sed con-
silio et pensitato amore, quo munificentia et laudabilior vide-
batur, et poenitentia, comes subitae largitionis evitabatur de
qua re plura dicit ep. I, 8. et ΙΙΙ, 4, 6: „est enim ita com-

