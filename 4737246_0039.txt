29

 

quantulumcumque ut relicturus satis habet; tunc deos, tunc
hominemne ene meminit“. VII, 26, 2. Quam memorabile
hoc, cnjus nullum christianum pudeat: „animadverto enim
etiam deos ipsos non tam accuratis adorantium precibus quam
innocentia et· sanctitate laetari gratioremque existimari, qui
delubris eorum puram castamque mentem, quam qui medita-
tum carmen intulerit“‚ paneg. '3 extr.

Dicet vero aliquis, Plinium hoc non tam certa animi
persuasione de vi deorum permotum fecisse3 quam veterem
consuetudinem a majoribus ad ejus aetatem traditam secutum
esse. Si vero nobiscum reputaverimus, Plinium veram sin-
ceramque pietatem Trajani omni occasione laudasse, quia et
intcr venandum pia mente templa et sacella audiisset et numi-
nibus occursasset paneg, 81, quia delubra deorum non nisi
adoraturus intrasset. paneg. 52, quia perpessus esset in comi-
tiis longum illud carmen comitiorum nec jam invidendam mo-
ram paneg. 63. dubitabimusne‚ quin et ipse summa et sin-
cera pictate erga deos imbutus fuerit? An credamus Plinium
eam pietatem Trajano laudi dedisse, nisi ipse hanc homini
bono virtutisque consorti accommodatissimam duxisset?

De immortalitate vero eandem, quam omnes fere veteres,
sententiam habuit, eam enim non in vita post mortem aeterna,
sed in gloria et memoria posteritatis esse positam arbitratus
est. Legimus enim ep. IX, 3: „etenim omnes homines arbitror
oportere aut immortalitatem suam aut mortalitatem cogitare,
et illos quidem contendere eniti, hos quiescere, remitti, nec
brevem vitam caducis laboribus defatigare“; V, 5, 7: „oc-
cursant animo mea mortalitas, mea scripta; proinde, dum
suppeditat vita, enitamur ut mors quam paucissima, quae ab·
olere possit, inveniat‘· et in panegyrico 63 laudat Trajanum,
quod comitiis interfuit candidatus non tam consulatus, quam
immortalitatis et gloriae“.

Quamquam vero Plinius immortalitatem pro virtutis stu-
diorumque praemio habuit et in gloria posuit, et amicos
vehementer exhortatus est, ut ei studerent, tamen non statuit,
eam quovis modo esse expetendam, gloriam enim malis arti-
bus comparatam vituperat aeque ac nimiam cupiditatem gloriae
et fructum honestatis in conscientia officiorum collocabat cf.
I, 8, 14: „Praeterea meminimus, quanto majore animo fruc-
tus honestatis in conscientia quam in fama reponatur. Sequi
enim gloria, non adpeti debet nec si casu aliquo non sequa-
tur, idcirco quod gloriam meruit, minus pulchrum est.“

